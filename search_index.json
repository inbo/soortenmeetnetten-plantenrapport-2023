[["index.html", "Dankwoord", " Resultaten van de plantenmeetnetten in Vlaanderen Periode 2016 - 2021 Toon Westra 0000-0003-2478-9459 Instituut voor Natuur- en Bosonderzoek (INBO) toon.westra@inbo.be Wouter Van Landuyt 0000-0002-1915-4486 Instituut voor Natuur- en Bosonderzoek (INBO) wouter.vanlanduyt@inbo.be Roosmarijn Steeman Natuurpunt Studie roosmarijn.steeman@natuurpunt.be Sam Van de Poel 0000-0001-6251-3766 Natuurpunt Studie sam.vandepoel@natuurpunt.be Hans Van Calster 0000-0001-8595-8426 Instituut voor Natuur- en Bosonderzoek (INBO) hans.vancalster@inbo.be 10.21436/inbor.99216099 Colofon Reviewers: Robbe Paredis 0000-0001-8804-4216 robbe.paredis@inbo.be Het INBO is het onafhankelijk onderzoeksinstituut van de Vlaamse overheid dat via toegepast wetenschappelijk onderzoek, data- en kennisontsluiting het biodiversiteitsbeleid en -beheer onderbouwt en evalueert. Vestiging: INBO BrusselHerman Teirlinckgebouw, Havenlaan 88, 1000 Brussel vlaanderen.be/inbo e-mail:toon.westra@inbo.be Wijze van citeren: Westra, T., et. al. (2023). Resultaten van de plantenmeetnetten in Vlaanderen. . Rapporten van het Instituut voor Natuur- en Bosonderzoek 2023 (51). Instituut voor Natuur- en Bosonderzoek, Brussel. DOI: 10.21436/inbor.99216099 Exporteer referentie als BibTex RIS CSL-JSON @TechReport{ author= {Westra, Toon and Van Landuyt, Wouter and Steeman, Roosmarijn and Van de Poel, Sam and Van Calster, Hans}, title = {Resultaten van de plantenmeetnetten in Vlaanderen. Periode 2016 - 2021}, institution = {Instituut voor Natuur- en Bosonderzoek}, adress = {Brussel}, year = {2023}, number = {2023 (51)}, doi = {10.21436/inbor.99216099}, type = {techreport} } TY - RPRT AU - Westra, Toon AU - Van Landuyt, Wouter AU - Steeman, Roosmarijn AU - Van de Poel, Sam AU - Van Calster, Hans TI - Resultaten van de plantenmeetnetten in Vlaanderen. Periode 2016 - 2021 DO - 10.21436/inbor.99216099 PB - Instituut voor Natuur- en Bosonderzoek PP - Brussel PY - 2023 SN - 1782-9054 ER - { \"id\":\"WestraVan LanduytSteemanVan de PoelVan Calster2023\", \"type\":\"report\", \"title\":\"Resultaten van de plantenmeetnetten in Vlaanderen. Periode 2016 - 2021\", \"author\":[ { \"family\":\"Westra\", \"given\":\"Toon\" }, { \"family\":\"Van Landuyt\", \"given\":\"Wouter\" }, { \"family\":\"Steeman\", \"given\":\"Roosmarijn\" }, { \"family\":\"Van de Poel\", \"given\":\"Sam\" }, { \"family\":\"Van Calster\", \"given\":\"Hans\" } ], \"issued\":{\"date-parts\":[[2023]]}, \"publisher\":\"Instituut voor Natuur- en Bosonderzoek\", \"publisher-place\":\"Brussel\", } D/2023/3241/392 Rapporten van het Instituut voor Natuur- en Bosonderzoek 2023 (51) ISSN: 1782‐9054 Verantwoordelijke uitgever:Hilde Eggermont Foto cover:Purperorchis (© Wouter Van Landuyt) Dit werk valt onder een Creative Commons Naamsvermelding 4.0 Internationaal-licentie. Dankwoord We wensen in de eerste plaats alle vrijwilligers te bedanken voor de vele tellingen die ze hebben uitgevoerd voor de plantenmeetnetten. Frederic Piesschaert bedanken we voor de technische ondersteuning bij de invoer van de gegevens via meetnetten.be en de bevraging van de meetnetten‐databank. We bedanken ook de actieve leden en ex‐leden van de stuurgroep van het project ‘Langetermijn monitoring van beleidsrelevante soorten via mee‐netten in Vlaanderen’: Bernard Van Elegem, Véronique Verbist, Samuel De Rycke, Koen Van Keer, Hannes Ledegen, Wouter Vanreusel, Marc Herremans, Maurice Hoffmann en Marc Pollet. Ten slotte willen we Marc Pollet bedanken voor het kritisch nalezen van dit rapport. "],["samenvatting.html", "Samenvatting", " Samenvatting Via de soortenmeetnetten (meetnetten.be) willen het Instituut voor Natuur‐ en Bosonderzoek (INBO) en het Agentschap voor Natuur en Bos (ANB) betrouwbare informatie verzamelen over prioritaire soorten in Vlaanderen. Deze groep van prioritaire soorten omvat 28 vaatplanten, waarvan 3 Natura 2000-soorten (Europees prioritaire soorten) en 25 Vlaams prioritaire soorten. De Natura 2000-soorten worden geteld door medewerkers van het INBO. Alle Vlaams prioritaire soorten worden door vrijwilligers geteld onder coördinatie van Natuurpunt Studie. De tellers passen een vastgelegde methode toe om de populatiegrootte te schatten voor elk meetnetlocatie. Daarbij loopt de teller systematisch de meetnetlocatie af in trajecten die ongeveer 5 meter van elkaar liggen. De teller legt elk groeiplaats vast met een GPS en schat de abundantie op basis van de FLORON-schaal. De meetnetlocaties worden om de drie jaar geteld. Dit rapport toont de eerste resultaten voor de soorten die door de vrijwilligers geteld worden. Als we de totale populatiegroottes voor Vlaanderen vergelijken tussen de periodes 2016-2018 en 2019-2021 zien we: een (sterke) toename voor duingentiaan, harlekijn, polei, koprus, gesteelde zoutmelde, veenmosorchis en purperorchis een matige toename voor kleine schorseneer, stekende bies, welriekende nachtorchis en witte waterranonkel een stabiele toestand voor krabbenscheer, ronde zegge en weegbreefonteinkruid een matige afname voor klimopklokje en moerassmele een (sterke) afname voor grote bremraap, honingorchis, kleine wolfsklauw, driekantige bies, slank wollegras, spits fonteinkruid, fijn goudscherm en plat fonteinkruid. "],["english-abstract.html", "English abstract", " English abstract The species monitoring programme meetnetten.be aims at collecting reliable information on priority species in Flanders. It consists of a series of monitoring schemes which were designed by the Research Institute for Nature and Forest (INBO). Species are counted by volunteers in a standardized way under the coordination of the NGO Natuurpunt. This report shows the first results of the vascular plant monitoring schemes. When comparing the total population size in Flanders for the periods 2016-2018 and 2019-2021 we see: a (strong) increase for Gentianella uliginosa, Orchis morio, Mentha pulegium, Juncus capitatus, Halimione pedunculata, Hammarbya paludosa, and Orchis purpurea a moderate increase for Scorzonera humilis, Scirpus pungens, Platanthera bifolia and Ranunculus ololeucos a stable population size for Stratiotes aloides, Carex diandra and Potamogeton coloratus a moderate decrease for Wahlenbergia hederacea and Deschampsia setacea a (strong) decrease for Orobanche rapum-genistae, Herminium monorchis, Scirpus triqueter, Eriophorum gracile, Potamogeton acutifolius, Bupleurum tenuissimum and Potamogeton compressus "],["1-inleiding.html", "1 Inleiding", " 1 Inleiding Betrouwbare informatie over de toestand en trends van dier- en plantensoorten in Vlaanderen is van groot belang voor de onderbouwing van het Vlaamse soortenbeleid en voor de rapportage over de Natura 2000-soorten aan Europa (Adriaens et al., 2011). Daarom ging in 2016 het project ‘Langetermijn monitoring van beleidsrelevante soorten via meetnetten in Vlaanderen’ (of kortweg de ‘soortenmeetnetten’) van start voor de opvolging van 80 Vlaamse en Europees prioritaire soorten (Westra et al., 2019). Elk meetnet bestaat uit een aantal vooraf vastgelegde locaties, waar één soort of meerdere soorten via een gestandaardiseerde methode geteld worden (De Knijf et al., 2014). De soortenmeetnetten zijn een citizen science project, wat betekent dat vrijwilligers de tellingen uitvoeren. Natuurpunt Studie staat in voor de coördinatie en aansturing van de vrijwilligers en het Instituut voor Natuur- en Bosonderzoek (INBO) verwerkt de telgegevens. Het Agentschap voor Natuur en Bos (ANB) en het INBO staan samen in voor de financiering. Voor de planning van de tellingen en het invoeren van gegevens werd het webportaal meetnetten.be ontwikkeld. In dit rapport stellen we de eerste resultaten voor van de verschillende vaatplantenmeetnetten (Van Landuyt &amp; Westra, 2019). We geven eerst wat achtergrond over het ontwerp van de soortenmeetnetten en de analyse van de telgegevens. `r ifelse(!html_output, “Dit rapport bevat enkele interactieve figuren die alleen kunnen bekeken worden op de website versie van dit rapport.”, ““) Referenties Adriaens D., Westra T., Onkelinx T., Louette G., Bauwens D., Waterinckx M. &amp; Quataert P. (2011). Monitoring Natura 2000-soorten Fase I: Prioritering van de informatiebehoefte. Rapporten van het Instituut voor Natuur- en Bosonderzoek, Nr. INBO.R.2011.27. Instituut voor Natuur- en Bosonderzoek (INBO), België. De Knijf G., Westra T., Onkelinx T., Quataert P. &amp; Pollet M. (2014). Monitoring Natura 2000-soorten en overige soorten prioritair voor het Vlaams beleid. Blauwdrukken soortenmonitoring in Vlaanderen. Rapporten van het Instituut voor Natuur- en Bosonderzoek, Nr. 2319355. Instituut voor Natuur- en Bosonderzoek, België. Van Landuyt W. &amp; Westra T. (2019). Monitoringsprotocol vaatplanten en mossen: Versie 2.0. Rapporten van het Instituut voor Natuur- en Bosonderzoek, Nr. 47. Instituut voor Natuur- en Bosonderzoek, België. https://doi.org/10.21436/inbor.17097948. Westra T., Piesschaert F., Onkelinx T. &amp; Ledegen H. (2019). Voortgangsrapport soortenmeetnetten: Stand van zaken na drie jaar monitoring. Rapporten van het Instituut voor Natuur- en Bosonderzoek, Nr. 57. Instituut voor Natuur- en Bosonderzoek, België. https://doi.org/10.21436/inbor.17506104. "],["2-methodiek.html", "2 Methodiek 2.1 Ontwerp van de soortenmeetnetten 2.2 Dataontsluiting 2.3 Analyse van de telgegevens", " 2 Methodiek 2.1 Ontwerp van de soortenmeetnetten In een meetnet tellen vrijwilligers specifieke soorten op vastgelegde locaties via een gestandaardiseerde telmethode. Een dergelijke gestructureerde monitoring biedt de beste garantie op betrouwbare informatie over de toestand en trends van soorten op schaal Vlaanderen. Het ontwerp van de vaatplantenmeetnetten wordt in detail beschreven in het monitoringsprotocol vaatplanten (Van Landuyt &amp; Westra, 2019). Dit is een tweede versie van het monitoringsprotocol waarin enkele aanpassingen zijn gebeurd ten opzichte van de eerste versie (Van Landuyt et al., 2015). Het monitoringsprotocol is gebaseerd op de blauwdruk voor soortenmonitoring (De Knijf et al., 2014). We vatten de belangrijkste onderdelen van de vaatplantenmeetnetten nog eens kort samen. 2.1.1 Selectie van de soorten Voor twee groepen van soorten streven we naar een monitoring op basis van meetnetten: Europees prioritaire soorten en Vlaams prioritaire soorten (Westra et al., 2014). De Europees prioritaire soorten (EPS) zijn de zogenaamde Natura 2000 - soorten die op Bijlage II en/of Bijlage IV van de Europese Habitatrichtlijn (HRL) staan. De Vlaams prioritaire soorten (VPS) staan niet op een bijlage van de HRL (het zijn dus geen Natura 2000 - soorten), maar ze worden wel als prioritair beschouwd voor het Vlaamse natuurbeleid, vaak omwille van het feit dat ze in Vlaanderen en/of Europa op de Rode Lijst staan. In Tabel 2.1 tonen we de geselecteerde vaatplanten en de beleidsrelevantie van de soorten. Voor de drie Europees prioritaire soorten gebeurt de monitoring door het INBO. Alle Vlaams prioritaire soorten worden door vrijwilligers geteld. Bleekgeel blaasjeskruid is enkel opgenomen in de eerste versie van het monitoringsprotocol (Van Landuyt et al., 2015), maar bleek na verder onderzoek niet meer aanwezig te zijn in Vlaanderen en is daarom geschrapt in de tweede versie van het monitoringsprotocol (Van Landuyt et al., 2015). In dit rapport bespreken we enkel de resultaten van de vrijwilligersmeetnetten. Voor de resultaten van kruipend moerasscherm verwijzen we naar (Van Landuyt &amp; T’Jollyn, 2022). Tabel 2.1: Overzicht van de vaatplanten waarvoor een meetnet bestaat met onderscheid tussen Europees prioritaire (EPS) en Vlaams prioritaire soorten (VPS) Nederlandse naam Wetenschappelijke naam Beleidsrelevantie Meetnet Bleekgeel blaasjeskruid1 Utricularia ochroleuca VPS vrijwilligers Driekantige bies Scirpus triqueter VPS vrijwilligers Drijvende waterweegbree Luronium natans EPS INBO Duingentiaan Gentianella uliginosa VPS vrijwilligers Fijn goudscherm Bupleurum tenuissimum VPS vrijwilligers Gesteelde zoutmelde Halimione pedunculata VPS vrijwilligers Groenknolorchis Liparis loeselii EPS INBO Grote bremraap Orobanche rapum-genistae VPS vrijwilligers Harlekijn Orchis morio VPS vrijwilligers Honingorchis Herminium monorchis VPS vrijwilligers Kleine schorseneer Scorzonera humilis VPS vrijwilligers Kleine wolfsklauw Diphasiastrum tristachyum VPS vrijwilligers Klimopklokje Wahlenbergia hederacea VPS vrijwilligers Koprus Juncus capitatus VPS vrijwilligers Krabbenscheer Stratiotes aloides VPS vrijwilligers Kruipend moerasscherm Apium repens EPS INBO Moerassmele Deschampsia setacea VPS vrijwilligers Plat fonteinkruid Potamogeton compressus VPS vrijwilligers Polei Mentha pulegium VPS vrijwilligers Purperorchis Orchis purpurea VPS vrijwilligers Ronde zegge Carex diandra VPS vrijwilligers Slank wollegras Eriophorum gracile VPS vrijwilligers Spits fonteinkruid Potamogeton acutifolius VPS vrijwilligers Stekende bies Scirpus pungens VPS vrijwilligers Veenmosorchis Hammarbya paludosa VPS vrijwilligers Weegbreefonteinkruid Potamogeton coloratus VPS vrijwilligers Welriekende nachtorchis Platanthera bifolia VPS vrijwilligers Witte waterranonkel Ranunculus ololeucos VPS vrijwilligers 1 Soort komt niet meer voor in Vlaanderen 2.1.2 Telmethode Voor elke meetnetlocatie wordt eenmaal om de drie jaar de totale populatiegrootte geschat in de optimale periode om de soort te treffen. Het schatten van de populatiegrootte gebeurt door de meetnetlocatie systematisch af te lopen in trajecten die ongeveer 5 meter van elkaar liggen. Elke groeiplaats wordt met een GPS ingemeten, bij voorkeur via een smartphone en gebruik makend van de mobiele meetnetten-applicatie. Ook de gevolgde weg (“track”) wordt met een smartphone (bij voorkeur via de meetnetten-applicatie) of GPS opgeslagen. Het opslaan van een track laat de waarnemer toe om dubbeltellingen te vermijden enerzijds en om bij de verwerking met de inventarisatie-inspanning rekening te houden anderzijds (Van Landuyt &amp; Westra, 2019). Op elke groeiplaats wordt de abundantie geschat. Afhankelijk van de soort, gebeurt dit op twee manieren: Bij soorten die rozetten vormen of waarvan individuele exemplaren gemakkelijk te onderscheiden zijn, wordt het aantal rozetten of individuen geschat (vb. krabbenscheer, purperorchis). Bij soorten die zich vegetatief vermeerderen via uitlopers of die zoden vormen is het onmogelijk om het aantal individuen in te schatten (vb. kruipend moerasscherm, klimopklokje). Hier wordt de aaneengesloten oppervlakte waarbinnen de soort aanwezig is geschat en niet de eigenlijke bedekking van de soort. Voor de schatting van de populatiegrootte maken we gebruik van de Floron-schaal (Tabel 2.2). Tabel 2.2: Floron-schaal voor de schatting van de populatiegrootte op een groeiplaats Floron-code Aantal individuen Oppervlakte (m²) 0 0 0 A 1 &lt; 1 B 2-5 1-5 C 6-25 5-25 D 26-50 25-50 E 51-500 50-500 F 501-5000 500-5000 G &gt; 5000 &gt; 5000 Tabel 2.3 toont per meetnet de manier waarop de abundantie wordt geschat, de geschikte telperiode en het aantal locaties. Elk meetnet bevat alle gekende locaties waar de soort voorkomt. Na de eerste meetcyclus (2016 - 2018), werden nieuwe locaties toegevoegd aan de meetnetten op basis van losse waarnemignen uit www.waarnemingen.be. Tabel 2.3: Overzicht van de karakteristieken van de vaatplantenmeetnetten Meetnet Populatieschatting Telperiode Aantal locaties Driekantige bies Oppervlakte 01/06 - 30/09 13 Duingentiaan Aantal individuen 01/07 - 30/09 11 Fijn goudscherm Aantal individuen 01/07 - 30/09 1 Gesteelde zoutmelde Oppervlakte 01/07 - 30/09 2 Grote bremraap Aantal individuen 01/05 - 31/08 50 Harlekijn Aantal individuen 01/05 - 31/05 2 Honingorchis Aantal individuen 01/06 - 31/07 14 Kleine schorseneer Aantal individuen 01/05 - 30/06 5 Kleine wolfsklauw Aantal individuen 01/07 - 30/09 2 Klimopklokje Oppervlakte 01/06 - 30/09 10 Koprus Aantal individuen 01/06 - 30/09 1 Krabbenscheer Aantal individuen 01/08 - 30/09 4 Moerassmele Oppervlakte 01/07 - 31/08 2 Plat fonteinkruid Oppervlakte 01/07 - 31/08 1 Polei Oppervlakte 01/07 - 30/09 7 Purperorchis Aantal individuen 01/05 - 30/06 11 Ronde zegge Oppervlakte 01/05 - 30/06 7 Slank wollegras Oppervlakte 01/05 - 31/07 3 Spits fonteinkruid Oppervlakte 01/06 - 31/08 10 Stekende bies Oppervlakte 01/06 - 31/08 3 Veenmosorchis Aantal individuen 01/07 - 31/08 1 Weegbreefonteinkruid Oppervlakte 01/06 - 31/07 13 Welriekende nachtorchis Aantal individuen 01/06 - 31/07 13 Witte waterranonkel Oppervlakte 01/05 - 30/06 56 2.2 Dataontsluiting De databank die onderdeel uitmaakt van meetnetten.be is enkel toegankelijk binnen het INBO. Op regelmatige basis maakt het INBO datasets publiek toegankelijk via GBIF (Global Biodiversity Information Facility). Omdat het meestal om kwetsbare soorten gaat, passen we op de datasets een vervaging toe van 1, 5 of 10 km toe afhankelijk van de soort. Deze vervaging komt overeen met de vervagingsregels die toegepast worden op waarnemingen.be. De publiek ontsloten datasets bevatten dus niet de exacte tellocaties. Voor de vaatplantenmeetnetten gaat het om volgende datasets: Populatieschatting via het aantal individuen per groeiplaats (Piesschaert et al., 2022a) Populatieschatting via oppervlakte van de groeiplaats (Piesschaert et al., 2022b) Deze datasets worden op regelmatige basis (normaal gezien elk jaar) geupdate. 2.3 Analyse van de telgegevens 2.3.1 Selectie analyseset We exporteren de ruwe data uit de meetnetten.be-databank. Vervolgens selecteren we de tellingen die aangeduid zijn als ‘geschikt voor analyse’. 2.3.2 Preprocessing In sommige gevallen zijn er meerdere bezoeken per meetnetlocatie per jaar. Het kan dan voorkomen dat een deel van de tellingen overlappen en dat bepaalde groeiplaatsen dubbel geteld worden. Hierdoor kunnen we dus een overschatting krijgen van de populatiegrootte in de meetnetlocatie. Om deze (potentiële) dubbeltellingen te verwijderen gaan we als volgt te werk: we leggen een raster van 10 m x 10 m over de meetnetlocatie; binnen elke rastercel berekenen we het totaal aantal of de totale oppervlakte per bezoek (op basis van de klassenmiddens van de Floron-klassen); als er binnen een rastercel observaties zijn van meer dan 1 bezoek, selecteren we de observaties van het bezoek met het hoogste totaal (totaal aantal of totale oppervlakte) binnen die rastercel. 2.3.3 Berekening van de populatiegrootte per meetnetlocatie 2.3.3.1 Per jaar In een eerste stap schatten we de populatiegrootte per meetnetlocatie voor elk jaar (waarin er een telling is gebeurd). Dit doen we door de klassenmiddens van de Floron-klassen te sommeren van alle gemarkeerde groeiplaatsen binnen een bepaald jaar. Daarnaast sommeren we ook de minima en de maxima van de Floron-klassen om de minimale en maximale populatiegrootte te schatten. 2.3.3.2 Per meetcyclus In een tweede stap berekenen we de populatiegrootte per meetcyclus. Twee meetcycli werden al afgewerkt: 2016 - 2018 en 2019 - 2021. In de meeste gevallen wordt een meetlocatie maar eenmaal per cyclus geteld. Voor meetlocaties die in meerdere jaren binnen dezelfde cyclus werden geteld, stellen we de populatiegrootte voor de meetcyclus gelijk aan de maximale populatiegrootte over de verschillende getelde jaren. 2.3.3.3 Bijpassen van ontbrekende tellingen In sommige gevallen werd een meetnetlocatie niet geteld in een van de meetcycli. Deze ontbrekende waarden passen we bij op de volgende manier: Voor een ontbrekende waarde uit de periode 2019 - 2021 gebruiken we een telling uit 2022, indien beschikbaar. Indien er geen telling is uit 2022 stellen we de populatiegrootte gelijk aan deze van de periode 2016 - 2018. Voor een ontbrekende waarde uit de periode 2016 - 2018 gebruiken we een telling uit 2015, indien beschikbaar. Indien er geen telling is uit 2015 stellen we de populatiegrootte gelijk aan deze van de periode 2019 - 2021. 2.3.4 Berekening van de totale populatiegrootte voor Vlaanderen Per meetcyclus sommeren we de populatiegrootte van alle meetnetlocaties om de totale populatiegrootte te bekomen voor Vlaanderen. We sommeren de klassenmiddens van de Floron-klassen om de meest waarschijnlijke populatiegrootte te bekomen, maar ook de minima en maxima van de Floron-klassen om de minimale en maximale populatiegrootte te schatten. 2.3.5 Reproduceerbaarheid van de analyse Zie Bijlage B. Referenties De Knijf G., Westra T., Onkelinx T., Quataert P. &amp; Pollet M. (2014). Monitoring Natura 2000-soorten en overige soorten prioritair voor het Vlaams beleid. Blauwdrukken soortenmonitoring in Vlaanderen. Rapporten van het Instituut voor Natuur- en Bosonderzoek, Nr. 2319355. Instituut voor Natuur- en Bosonderzoek, België. Piesschaert F., Landuyt W.V., Brosens D., Westra T., Desmet P., Ledegen H., Steeman R. &amp; Pollet M. (2022b). Meetnetten.be - Occupancy estimates of priority vascular plants species in Flanders, Belgium. https://doi.org/10.15468/3775j6. Piesschaert F., Landuyt W.V., Brosens D., Westra T., Desmet P., Ledegen H., Steeman R. &amp; Pollet M. (2022a). Meetnetten.be - Population counts of priority vascular plants species in Flanders, Belgium. https://doi.org/10.15468/u92anx. Van Landuyt W., Provoost S., Packet J., Maes D., De Bruyn L., De Knijf G., Onkelinx T., Piesschaert F., Pollet M., Van Calster H., Westra T. &amp; Quataert P. (2015). Monitoringsprotocol vaatplanten. Rapporten van het Instituut voor Natuur- en Bosonderzoek, Nr. 10039812. Instituut voor Natuur- en Bosonderzoek, België. Van Landuyt W. &amp; T’Jollyn F. (2022). Monitoring van kruipend moerasscherm (Helosciadium repens) in Vlaanderen: Resultaten uit de periode 2008-2020. Rapporten van het Instituut voor Natuur- en Bosonderzoek, Nr. 11. Instituut voor Natuur- en Bosonderzoek, België. https://doi.org/10.21436/inbor.55010824. Van Landuyt W. &amp; Westra T. (2019). Monitoringsprotocol vaatplanten en mossen: Versie 2.0. Rapporten van het Instituut voor Natuur- en Bosonderzoek, Nr. 47. Instituut voor Natuur- en Bosonderzoek, België. https://doi.org/10.21436/inbor.17097948. Westra T., De Knijf G. &amp; Pollet M. (2014). Inleiding tot de blauwdrukken. In: De Knijf G., Westra T., Onkelinx T., Quataert P. &amp; Pollet M. (eds.). Monitoring Natura 2000-soorten en overige soorten prioritair voor het Vlaams beleid, Rapporten van het Instituut voor Natuur- en Bosonderzoek, Nr. 2319355. Instituut voor Natuur- en Bosonderzoek, België, p. 10–24. "],["3-overzicht-van-de-resultaten.html", "3 Overzicht van de resultaten 3.1 Groeiplaatsen per meetcyclus 3.2 Totale populatiegrootte voor Vlaanderen per meetcyclus 3.3 Resultaten per meetnet: totalen per meetcyclus", " 3 Overzicht van de resultaten 3.1 Groeiplaatsen per meetcyclus Onderstaande kaart geeft een overzicht van alle tellingen uitgevoerd in kader van de vaatplantenmeetnetten (na preprocessing). De bijhorende figuur geeft de distributie van de Floroncodes weer voor de twee afgewerkte meetcycli. De filters laten toe om een soort en een meetcyclus te selecteren. Je kan ook kiezen om al dan niet nulwaarnemingen te visualiseren. Voor een aantal kwetsbare soorten vervagen we de exacte locaties van de groeiplaatsen tot op het niveau van een 5 km x 5 km hok (op basis van het Lambert 72 coördinaten systeem). We plaatsen een punt in het centrum van het 5 km x 5 km hok waar de groeiplaats zich bevindt. Daarbij voegen we nog een willekeurige spreiding van de punten toe rond het centrum van het hok zodat de verschillende punten minder overlappen. De punten worden gespreid over een afstand van -50 meter tot +50 meter ten opzichte van het centrum, zowel voor de x-coördinaten als de y-coördinaten. We tonen ook de hokken waar er een vervaging is toegepast. De vervaging passen we toe voor volgende soorten: fijn goudscherm, gesteelde zoutmelde, harlekijn, honingorchis, klimopklokje, koprus, purperorchis, ronde zegge, veenmosorchis en welriekende nachtorchis. Meetcyclus 2016 - 2018 2019 - 2021 Type waarnemingen 0 A-B-C-D-E-F-G Soort 3.2 Totale populatiegrootte voor Vlaanderen per meetcyclus Tabel 3.1 toont de totale populatiegrootte (gebaseerd op de middens van de Floron-klassen) en de range tussen de minimale en maximale populatiegrootte (gebaseerd op de onder- en bovengrens van de Floron-klassen) per meetcyclus voor de Vlaams prioritaire soorten. De tabel toont ook de relatieve verschillen tussen de meetcycli en de mate waarin de range tussen de minimale en maximale populatiegrootte overlappen voor beide meetcycli. Voor de populatiegroottes per meetnetlocatie verwijzen we naar Bijlage A. Tabel 3.1: Totale populatiegrootte van de Vlaams prioritaire vaatplanten per meetcyclus en relatief verschil tussen de meetcycli Soort Variabele 2016 - 2018 2019 - 2021 Relatief verschil Overlap range Driekantige bies opp (m²) 678 [140-1216] 183 [73-293] -73 % 13 % Duingentiaan aantal 32029.5 [8406-55653] 116170 [69914-162426] +263 % 0 % Fijn goudscherm aantal 982 [358-1606] 38 [26-50] -96 % 0 % Gesteelde zoutmelde opp (m²) 111 [21-201] 397.5 [88-707] +258 % 16 % Grote bremraap aantal 2561 [572-4550] 1391.5 [352-2431] -46 % 44 % Harlekijn aantal 41.5 [28-55] 279 [53-505] +572 % 0 % Honingorchis aantal 36019 [9207-62831] 17355.5 [6881-27830] -52 % 33 % Kleine schorseneer aantal 987.5 [263-1712] 1258 [522-1994] +27 % 69 % Kleine wolfsklauw aantal 276.5 [52-501] 96 [96-96] -65 % 10 % Klimopklokje opp (m²) 726.5 [223-1230] 648.5 [237-1060] -11 % 83 % Koprus aantal 84.5 [44-125] 2750.5 [501-5000] +3155 % 0 % Krabbenscheer aantal 8973 [1793-16153] 10252 [1903-18601] +14 % 85 % Moerassmele opp (m²) 327.5 [80-575] 275.5 [50-501] -16 % 80 % Plat fonteinkruid opp (m²) 0.5 [0-1] 0 [0-0] -100 % 0 % Polei opp (m²) 278 [51-505] 1146.5 [228-2065] +312 % 14 % Purperorchis aantal 3548.5 [732-6365] 7708 [5102-10314] +117 % 13 % Ronde zegge opp (m²) 657.5 [185-1130] 702 [162-1242] +7 % 90 % Slank wollegras opp (m²) 829 [151-1507] 58 [16-100] -93 % 0 % Spits fonteinkruid opp (m²) 240.5 [72-409] 16 [5-27] -93 % 0 % Stekende bies opp (m²) 241 [105-377] 280.5 [51-510] +16 % 71 % Veenmosorchis aantal 17.5 [8-27] 40 [20-60] +129 % 13 % Weegbreefonteinkruid opp (m²) 3024.5 [610-5439] 2845.5 [544-5147] -6 % 93 % Welriekende nachtorchis aantal 3263.5 [674-5853] 4284.5 [979-7590] +31 % 70 % Witte waterranonkel opp (m²) 10772.5 [2106-19439] 14263.5 [2799-25728] +32 % 70 % De relatieve verschillen tonen we ook in Figuur 3.1. We baseren ons op het classificatiesysteem van Onkelinx (2023) om de relatieve verschillen in te delen in klassen, zoals weergegeven in Tabel 3.2. Bij de classificatie houden we ook rekening met de overlapping van de range van de populatiegroottes voor beide meetnetcycli. Als deze overlapping groter is dan 75 % veronderstellen we dat de populatiegrootte stabiel blijft. Om van een sterke toename of afname te spreken, moet de overlapping steeds kleiner zijn dan 10 %. Belangrijk om op te merken is dat deze range in populatiegrootte niet als een betrouwbaarheidsinterval geïnterpreteerd mag worden. Een betrouwbaarheidsinterval is gebaseerd op de standaardfout bij een schatting op basis van een steekproef. De range in populatiegrootte die we hier verkrijgen is het gevolg van het werken met aantalsklassen en oppervlakteklassen. Tabel 3.2: Classificatie van de verschillen Code Klasse Relatief Verschil Overlap range ++ sterke toename verschil groter dan 24% en overlap kleiner dan 10% + toename verschil groter dan 24% en overlap tussen 10% en 75% +~ matige toename verschil tussen 10% en 24% en overlap tussen 10% en 75% ~ stabiel verschil tussen -10% en 10% of overlap groter dan 75% -~ matige afname verschil tussen -33% en -10% en overlap tussen 10% en 75% - afname verschil kleiner dan -33% en overlap tussen 10% en 75% -- sterke afname verschil kleiner dan -33% en overlap kleiner dan 10% Figuur 3.1: Relatief verschil in totale populatiegrootte tussen de periodes 2016 - 2018 en 2019 - 2021 3.3 Resultaten per meetnet: totalen per meetcyclus 3.3.1 Driekantige bies Figuur 3.2: Driekantige bies (foto: Johannes Jansen) Driekantige bies is een soort waarvan de groeiplaatsen in Vlaanderen volledig beperkt zijn tot het zoetwatergetijdegebied van Schelde. Ze groeit er vanaf Wetteren (de meest stroomopwaarts gelegen groeiplaats) tot Bornem (de meest stroomafwaarts gelegen groeiplaats). In totaal werden 10 meetnetlocaties opgevolgd. Op de meeste groeiplaatsen is de omvang van de populaties (uitgedrukt in bezette m²) gelijk gebleven of licht toegenomen in de meetperiode 2019-2021 in vergelijking met de periode 2016-2018. Op de meetnetlocatie langs de linkeroever van de Schelde tussen Uitbergen en Schoonaarde is de soort aanzienlijk meer waargenomen in de laatste meetperiode. Enkel op de meest stroomafwaarts gelegen in Bornem, deelgemeente Hingene, is de soort niet meer waargenomen. Figuur 3.3: Floroncodes per vegetatievlek voor Driekantige bies Figuur 3.4: Kaart met totale populatiegrootte van Driekantige bies per locatie voor de periode 2016-2018 en 2019-2021. Als een soort niet werd waargenomen, geven we dit weer met een X. Figuur 3.5: Links: totale populatiegrootte van Driekantige bies per locatie; rechts totaal geschatte populatiegrootte van Driekantige bies voor Vlaanderen 3.3.2 Duingentiaan Figuur 3.6: Duingentiaan (foto: Joachim Teunen) Duingentiaan groeit in natte, kalkrijke duinvalleien en vochtige duingraslanden. De soort groeit vooral in gemaaide of kortbegraasde vegetaties. Ze verkiest een licht humeuze bodem (Van Landuyt et al., 2006). In Vlaanderen ligt het zwaartepunt van de verspreiding aan de Westkust, van het Westhoekreservaat in De Panne tot het militair domein nabij de IJzermonding in Nieuwpoort. Ook aan de Oostkust in de Zwinbosjes is er een kleinere populatie. De populatie duingentiaan in de Vlaamse kustduinen werd voor de periode 2012-2014 op 500-5000 individuen geschat (Provoost et al., 2015). In vergelijking met de meetnetperiode 2016-2018 is de totale kustpopulatie van duingentiaan spectaculair toegenomen in de periode 2019-2021. Dit is echter volledig te wijten aan één deelpopulatie in de Guichelheilpanne in het Vlaams natuurreservaat ‘De Westhoek’ waar in de tweede periode tot gemiddeld 100.000 (min 66.000 – max 137.000) exemplaren geschat werden in tegenstelling tot gemiddeld 855 (min 268 – max 1442) exemplaren in de eerste periode. Op de andere locaties zijn de populaties eerder stabiel gebleven of zelf afgenomen. Er moet wel vermeld worden dat de aantallen erg kunnen verschillen naargelang de klimatologische omstandigheden. In de erg droge nazomers in bepaalde jaren waren veel minder of geen exemplaren te zien op vele locaties. Figuur 3.7: Floroncodes per vegetatievlek voor Duingentiaan Figuur 3.8: Kaart met totale populatiegrootte van Duingentiaan per locatie voor de periode 2016-2018 en 2019-2021. Als een soort niet werd waargenomen, geven we dit weer met een X. Figuur 3.9: Links: totale populatiegrootte van Duingentiaan per locatie; rechts totaal geschatte populatiegrootte van Duingentiaan voor Vlaanderen 3.3.3 Fijn goudscherm Figuur 3.10: Fijn goudscherm (foto: Antoon Derycke) Fijn goudscherm is een soort van hoge schorren in zilte terreinen. De enige groeiplaats van de soort in Vlaanderen bevindt zich in het natuurreservaat het Zwin in Knokke en iets later ook in de Dievengatkreek palend aan het Zwin. De soort werd daar in 2011 herontdekt na een afwezigheid van 126 jaar. In de periode 2012-2014 werd de totale populatie op 50-500 geschat (Provoost et al., 2015). De populatie aan de Dievengatkreek palend aan het Zwin is intussen verdwenen gegaan door werken voor de uitbreiding van het Zwin. De locatie in het Zwin is dan ook de enige die in het kader van de meetnetten Vlaams prioritaire plantensoorten opgevolgd wordt. In Nederland komt de soort verspreid voor, met name in Zeeland en in de Waddeneilanden (https://www.verspreidingsatlas.nl/0170) maar ook daar gaat de soort sterk achteruit. Volgens de tellingen is fijn goudscherm sterk achteruitgegaan tussen de periode 2016-2018 (schatting van 358-1606 individuen) en de periode 2019-2021 (schatting 17-58 individuen). Figuur 3.11: Floroncodes per vegetatievlek voor Fijn goudscherm Figuur 3.12: Kaart met totale populatiegrootte van Fijn goudscherm per locatie voor de periode 2016-2018 en 2019-2021. Als een soort niet werd waargenomen, geven we dit weer met een X. Figuur 3.13: Links: totale populatiegrootte van Fijn goudscherm per locatie; rechts totaal geschatte populatiegrootte van Fijn goudscherm voor Vlaanderen 3.3.4 Gesteelde zoutmelde Figuur 3.14: Gesteelde zoutmelde (foto: Ward Vercruysse) Gesteelde zoutmelde groeit op open en zandige gedeelten van buitendijkse, zilte schorren, vaak in de overgang tussen zeekraalvegetaties en kweldergrasvegetaties op plaatsen die slechts onregelmatig en kortstondig met zeewater overstromen (Van Landuyt et al., 2006)). In de periode 2012-2014 werd de totale populatie op 5000-50.000 geschat door Provoost et al. (2015). Deze schatting is gebaseerd op het aantal bezette vierkante meters en niet op basis van aantalsklassen zoals bij de soortenmeetnetten. Sinds 2016 is Gesteelde zoutmelde slechts op twee locaties aan de kust gevonden,  nl. in het Vlaams natuurreservaat ‘het Zwin’ te Knokke en in het Vlaams natuurreservaat ‘de Baai van Heist’. In het Zwin werd tijdens de tweede cyclus in 2019-2021 vier keer meer gesteelde zoutmelde waargenomen dan in de cyclus 2016-2018 (gemiddelde schatting van 100 m² naar 400 m²). In het Vlaams natuurreservaat ‘de Baai van Heist’ is de soort in de tweede meetcyclus niet meer teruggevonden. Of de soort er echt verdwenen is blijft echter onzeker, omdat het een uiterst kleine populatie is van enkele individuen (schatting van 1-5 m² in de eerste meetnetcyclus). Figuur 3.15: Floroncodes per vegetatievlek voor Gesteelde zoutmelde Figuur 3.16: Kaart met totale populatiegrootte van Gesteelde zoutmelde per locatie voor de periode 2016-2018 en 2019-2021. Als een soort niet werd waargenomen, geven we dit weer met een X. Figuur 3.17: Links: totale populatiegrootte van Gesteelde zoutmelde per locatie; rechts totaal geschatte populatiegrootte van Gesteelde zoutmelde voor Vlaanderen 3.3.5 Grote bremraap Figuur 3.18: Grote bremraap (foto: Wouter Van Landuyt) Grote bremraap is een parasiet op gewone brem. Grote bremraap is te vinden op droge, voedselarme, zwak zure zandgronden met een niet te dichte begroeiing, zoals open eiken-berkenbos, in parken en landgoederen, langs zandige wegbermen en dijkhellingen, heiden, schrale graslanden met bremstruwelen en uit cultuur genomen landbouwland met opslag van brem. In dit laatste geval betreft het vaak een tijdelijke vestiging, die inspeelt op het aanbod van jonge bremstruiken, maar na verloop van tijd verdwijnt, vermoedelijk als een gevolg van zowel vegetatieverdichting als aftakeling van de ouder wordende, nauwelijks verjongende bremstruiken (Van Landuyt et al., 2006). De totale schattingen voor alle meetnetlocaties dalen van 574-4555 bloeistengels in de periode 2016-2018 naar 351-2430 bloeistengels in de periode 2019-2021. Beide schattingen overlappen echter wel. Zowel tijdens de eerste meetnetcyclus als tijdens de tweede meetnetcyclus werd op een aantal meetnetlocaties geen grote bremraap gevonden. Dit hoeft niet noodzakelijk te duiden op het volledig verdwijnen van de soort. Het kan ook zijn dat de populatie in bepaald jaar niet bloeit en gezien de rest van de plant ondergronds zit dus ook niet opgemerkt wordt. Figuur 3.19: Floroncodes per vegetatievlek voor Grote bremraap Figuur 3.20: Kaart met totale populatiegrootte van Grote bremraap per locatie voor de periode 2016-2018 en 2019-2021. Als een soort niet werd waargenomen, geven we dit weer met een X. Figuur 3.21: Links: totale populatiegrootte van Grote bremraap per locatie; rechts totaal geschatte populatiegrootte van Grote bremraap voor Vlaanderen 3.3.6 Harlekijn Figuur 3.22: Harlekijn (foto: Kevin Feytons) Harlekijn is in Vlaanderen een soort van open lichtrijke locaties, meestal op vrij vochtige substraten, dikwijls onder invloed van basische kwel. Ze groeit in habitats zoals blauwgraslanden, schrale hooilanden en vochtige duingraslanden. Harlekijn verdraagt zowel zwak zure als zwak basische gronden (Van Landuyt et al., 2006). In Wallonië komt de soort ook voor op droge kalkgraslanden. Harlekijn wordt in Vlaanderen in het kader van dit meetnet opgevolgd op de twee resterende groeiplaatsen in de Demervallei. De totale populatieschatting bedroeg in de periode 2016-2018 26-50 exemplaren, in de periode 2019-2021 nam de schatting toe tot 51-500 exemplaren. Dit was hoofdzakelijk te wijten aan de toename van de populatie op de oorspronkelijke locatie in Rillaar. In 2015 werd ook één exemplaar gevonden in de Karthuizerduinen in Oostduinkerke maar daar is de soort in 2016-2018 niet meer teruggevonden. Figuur 3.23: Floroncodes per vegetatievlek voor Harlekijn Figuur 3.24: Kaart met totale populatiegrootte van Harlekijn per locatie voor de periode 2016-2018 en 2019-2021. Als een soort niet werd waargenomen, geven we dit weer met een X. Figuur 3.25: Links: totale populatiegrootte van Harlekijn per locatie; rechts totaal geschatte populatiegrootte van Harlekijn voor Vlaanderen 3.3.7 Honingorchis Figuur 3.26: Honingorchis (foto: Hans Van Steenbrugge) In Vlaanderen is honingorchis beperkt tot vochtige tot natte, iets oudere duinpannen met humeuze bodem. De soort verkiest voedselarme, kalkrijke bodems (Van Landuyt et al., 2006). Momenteel is de verspreiding van honingorchis in Vlaanderen beperkt tot de Westkust (van het Westhoekreservaat in De Panne tot de IJzermonding in Nieuwpoort. In de periode 1939-1972 waren er echter ook groeiplaatsen aan de Midden- en de Oostkust (Van Rompaey &amp; Delvosalle, 1972). In totaal werden in het kader van de soortenmeetnetten 15 (deel-)populaties opgevolgd waarvan er 8 in het Westhoekreservaat en onmiddellijke omgeving (Zwarte Hoek) in de Panne liggen, 1 in het waterwingebied de Doornpanne en 5 in het Vlaams natuurreservaat Ter Yde in Oostduinkerke. De populaties in het natuurreservaat ‘De Westhoek’ lijken sterk af te nemen maar dat is mogelijk te wijten aan een minder intensieve inventarisatie-inspanning.  In Ter Yde lijken de meeste deelpopulaties stabiel of in vele gevallen zelfs in aantal individuen toe te nemen. Ook in het militair domein palend aan de IJzermonding in Nieuwpoort neemt de populatie aanzienlijk toe van 12-50 exemplaren in 2017 tot 51-500 exemplaren in 2020. In het waterwingebied de Doornpanne in Koksijde werden pas vanaf de meetcyclus 2019-2021 honingorchissen ingemeten. In 2020 werden toen 51-500 individuen ingeschat. In de daaropvolgende cyclus 2022-2023 werden weer minder exemplaren ingeschat, nl. 2-5 exemplaren in 2022. Figuur 3.27: Floroncodes per vegetatievlek voor Honingorchis Figuur 3.28: Kaart met totale populatiegrootte van Honingorchis per locatie voor de periode 2016-2018 en 2019-2021. Als een soort niet werd waargenomen, geven we dit weer met een X. Figuur 3.29: Links: totale populatiegrootte van Honingorchis per locatie; rechts totaal geschatte populatiegrootte van Honingorchis voor Vlaanderen 3.3.8 Kleine schorseneer Figuur 3.30: Kleine schorseneer (foto: Jan Van Uytvanck) In Vlaanderen groeit kleine schorseneer in schrale graslanden die ofwel als blauwgraslanden of als heischrale graslanden worden gedefinieerd. Het aantal locaties dat sinds 2000 nog rest is zeer beperkt. Kleine schorseneer wordt in Vlaanderen opgevolgd op vier locaties. Op de locaties met de grootste populaties wijzen de schattingen van de vrijwilligers op een toename van de populatie. Tijdens de meetnetcyclus 2016-2018 werd de Vlaamse populatie op 263-1712 exemplaren geschat, tijden de meetnetcyclus 2019-2021 op 522-1994 exemplaren. De grootste populaties zijn gelegen in het natuurreservaat ‘De Pomperik’ in Diepenbeek. Op alle andere locaties gaat het om een zeer kleine populaties. Figuur 3.31: Floroncodes per vegetatievlek voor Kleine schorseneer Figuur 3.32: Kaart met totale populatiegrootte van Kleine schorseneer per locatie voor de periode 2016-2018 en 2019-2021. Als een soort niet werd waargenomen, geven we dit weer met een X. Figuur 3.33: Links: totale populatiegrootte van Kleine schorseneer per locatie; rechts totaal geschatte populatiegrootte van Kleine schorseneer voor Vlaanderen 3.3.9 Kleine wolfsklauw Figuur 3.34: Kleine wolfsklauw (foto: Nathan) Kleine wolfsklauw is na 2000 maar op twee nabij elkaar gelegen locaties in de Mechelse Heide gevonden. Deze ‘met uitsterven bedreigde’ soort kwam vroeger wijder verspreid voor in de Kempen (Van Landuyt et al., 2006; Van Rompaey &amp; Delvosalle, 1972). Het is een soort van open plekken in droge heide en gaat in heel Europa sterk achteruit en staat op de Europese Rode Lijst van varens en wolfsklauwen als ‘near threatened’ (Criado et al., 2017). Op deellocatie ‘Mechelse Heide1 (d7-34-33)’ werd in de eerste meetnetcyclus 2016-2018 slechts één exemplaar van kleine wolfsklauw gevonden dat in de tweede meetnetcyclus 2019-2021 niet meer werd teruggevonden. Op de andere deellocatie ‘Mechelse Heide2 (d7-44-11)’ werd in de eerste meetnetcyclus 2016-2018 één punt ingemeten met een schatting van 51-500 exemplaren. In de tweede meetnetcyclus 2019-2021 werd veel preciezer gewerkt en werden 96 punten ingemeten met telkens 1 exemplaar. Beide schattingen op deellocatie ‘Mechelse Heide2 (d7-44-11)’ overlappen dus en dit betekent niet noodzakelijk een achteruitgang. Figuur 3.35: Floroncodes per vegetatievlek voor Kleine wolfsklauw Figuur 3.36: Kaart met totale populatiegrootte van Kleine wolfsklauw per locatie voor de periode 2016-2018 en 2019-2021. Als een soort niet werd waargenomen, geven we dit weer met een X. Figuur 3.37: Links: totale populatiegrootte van Kleine wolfsklauw per locatie; rechts totaal geschatte populatiegrootte van Kleine wolfsklauw voor Vlaanderen 3.3.10 Klimopklokje Figuur 3.38: Klimopklokje (foto: Marc Herremans) Klimopklokje komt voor op natte, venige, voedselarme en zure terreinen zoals veenmoerassen, plagplekken en natte heiden in de Kempen. De soort groeit vaak tussen veenmostapijten, samen met moerasviooltje en tormentil (Van Landuyt et al., 2006). In 2021 is de soort ook weer teruggevonden in het Brugse Houtland (https://waarnemingen.be/) maar deze locatie zit nog niet in dit meetnet. Klimopklokje wordt in dit meetnet opgevolgd op 8 locaties. De totale populatiegrootte van klimopklokje werd in de meetnetcyclus 2016-2018 geschat op 222-1225 m² en is in de tweede meetnetcyclus 2019-2021 nauwelijks gewijzigd  (237-1060 m²). De meeste locaties herbergen erg kleine populaties, enkel in het natuurreservaat De Zegge in Geel vinden we nog een relatief grote populatie. In het natuurreservaat De Zegge werd de populatie in de meetnetcyclus 2016-2018 op 133-604 m² en in de meetnetcyclus 2019-2021 op 199-945 m². Op de locatie ‘Watereinde’ in de Laakvallei bij de gemeente Veerle zijn de schatting wel erg gedaald: van een schatting van 50-500 m² in de meetnetcyclus naar een schatting van 1-5 m². Op alle andere locaties gaat het om zeer lage aantallen. Op de locatie ‘Langendonk - Oolens Broek’ werd klimopklokje in de tweede meetnetcyclus niet meer waargenomen. Figuur 3.39: Floroncodes per vegetatievlek voor Klimopklokje Figuur 3.40: Kaart met totale populatiegrootte van Klimopklokje per locatie voor de periode 2016-2018 en 2019-2021. Als een soort niet werd waargenomen, geven we dit weer met een X. Figuur 3.41: Links: totale populatiegrootte van Klimopklokje per locatie; rechts totaal geschatte populatiegrootte van Klimopklokje voor Vlaanderen 3.3.11 Koprus Koprus is een pionierssoort van relatief voedselarme, vochtige, zandige akkers, plaatsen met ondiepe plassen met stagnerend water gedurende de winter en greppels tussen akkers en natte heide (Van Landuyt et al., 2006). Koprus is een éénjarige soort waarvan de aantallen sterk kunnen fluctueren jaar per jaar. Op de enige vindplaats in Vlaanderen, nl. ‘Dassenaarde’ is de soort sterk toegenomen. In de eerste meetnetcyclus 2016-2018 werden er een schatting opgemaakt van 44-125 exemplaren, in 2019-2021 was de schatting 501-5000 exemplaren. Figuur 3.42: Floroncodes per vegetatievlek voor Koprus Figuur 3.43: Kaart met totale populatiegrootte van Koprus per locatie voor de periode 2016-2018 en 2019-2021. Als een soort niet werd waargenomen, geven we dit weer met een X. Figuur 3.44: Links: totale populatiegrootte van Koprus per locatie; rechts totaal geschatte populatiegrootte van Koprus voor Vlaanderen 3.3.12 Krabbenscheer Figuur 3.45: Krabbenscheer (foto: Wouter Van Landuyt) Het oorspronkelijk areaal van krabbenscheer in België, zoals het gedocumenteerd werd door Van Rompaey &amp; Delvosalle (1972), was in hoofdzaak beperkt tot de brede omgeving van de Scheldevallei tussen Gent en Antwerpen. Krabbenscheer groeide er in afgesneden zijarmen van de rivier en in sloten en turfputten in laagveengebieden.  Ook ten noorden van Lokeren en in de omgeving van Mechelen bevonden zich traditionele groeiplaatsen (Van Landuyt et al., 2006). De natuurlijke verspreiding is zeer sterk achteruitgegaan door watervervuiling, omvorming van de turfputten tot private visvijvers  maar ook door predatie door watervogels waaronder de invasieve Canadese gans. Tegenwoordig wordt de krabbenscheer veel (illegaal) uitgezet vanuit tuinvijvers in regio’s waar hij oorspronkelijk niet voorkwam waardoor het natuurlijk areaal nog moeilijk te onderscheiden is tussen alle introducties (Verloove et al., 2023). In dit meetnet werden slechts drie locaties opgenomen: de twee oorspronkelijke locaties die nog resteerden (Blaasveldbroek en het vormingsstation in de Antwerpse haven nabij het natuurreservaat ‘de Kuifeend’) en eveneens een officieel gedocumenteerd herintroductieproject met autochtoon materiaal uit het natuurreservaat ‘de Damvallei’ in Destelbergen. De totale geschatte populatie krabbenscheer op de drie geselecteerde meetnetlocaties steeg heel licht van 1793-16153 exemplaren in de eerste meetnetcyclus naar 1903-18601 in de tweede meetcyclus, maar beide schattingen overlappen in hoge mate. De grootste stijging vond plaats in het natuurreservaat ‘de Damvallei’ waar het introductie-experiment lijkt aan te slaan. De populatie steeg er van 4-10 exemplaren in 2016-2018 naar 600-6000 exemplaren in 2019-2021. In het Blaasveldbroek steeg de populatie van 28-55 exemplaren in 2016-2018 naar 102-1000 exemplaren in 2019-2021. Op de groeiplaats aan het vormingsstation nabij ‘De Kuifeend’ in de Antwerpse haven daalde de geschatte populatie echter van 1761-16088 exemplaren in 2016-2018 naar 1198-11601 in 2019-2021 maar deze schattingen overlappen grotendeels. Figuur 3.46: Floroncodes per vegetatievlek voor Krabbenscheer Figuur 3.47: Kaart met totale populatiegrootte van Krabbenscheer per locatie voor de periode 2016-2018 en 2019-2021. Als een soort niet werd waargenomen, geven we dit weer met een X. Figuur 3.48: Links: totale populatiegrootte van Krabbenscheer per locatie; rechts totaal geschatte populatiegrootte van Krabbenscheer voor Vlaanderen 3.3.13 Moerassmele Figuur 3.49: Moerassmele (foto: Willem Jan Emsens) Moerassmele is een soort van in de zomer droogvallende, maar niet uitdrogende venoevers. De pH van het oppervlaktewater is meestal zwak zuur. Een minerale, fijnzandige tot lemige bodem met hoogstens enkele centimeters organisch materiaal erbovenop lijkt een belangrijke vereiste. Bovendien heeft de soort, binnen dat zure watermilieu, nood aan aanrijking met iets basenrijker water in de wortelzone, bv. afkomstig van diep grondwater. Ze kan dan ook worden aangetroffen in overgangszones naar circumneutraal, eventueel hoogproductief moerasveen. Moerassmele zal verdwijnen indien veenvorming optreedt, maar kan opnieuw uit de zaadbank kiemen na plaggen. Verzuring of aanrijking met nutriënten leiden spoedig tot het verdwijnen van de plant, omdat andere soorten dan competitief dominant worden, in eerste instantie vaak moerasstruisgras en waternavel (Van Landuyt et al., 2006). In de periode 1972-2004 werd de soort nog in 13 kilometerhokken gevonden maar daarvan rest er nog slechts één groeiplaats in ‘Het Turnhouts’ vennengebied. Hier werden 2 deellocaties ingemeten. Ook in Nederland gaat de soort zeer sterk achteruit (https://www.verspreidingsatlas.nl/0399#). Op de meetnetlocatie ‘Dombergheide’ werd tijdens beide meetnetcycli geen moerassmele meer gevonden. Op de meetnetlocatie ‘Turnhouts vennengebied (b5-37-24)’ ging de populatie licht achteruit : van 80-575 m² in 2016-2018 naar 50-500 m² in 2019-2021. Figuur 3.50: Floroncodes per vegetatievlek voor Moerassmele Figuur 3.51: Kaart met totale populatiegrootte van Moerassmele per locatie voor de periode 2016-2018 en 2019-2021. Als een soort niet werd waargenomen, geven we dit weer met een X. Figuur 3.52: Links: totale populatiegrootte van Moerassmele per locatie; rechts totaal geschatte populatiegrootte van Moerassmele voor Vlaanderen 3.3.14 Plat fonteinkruid Figuur 3.53: Plat fonteinkruid (foto: Kristian Peters) Plat fonteinkruid is een soort van matig voedselrijk tot voedselrijk (soms wat verontreinigd), licht zuur tot licht alkalisch, bicarbonaatrijk, zacht tot matig hard, stilstaand water van sloten, poelen en grotere plassen, turfputten, kanalen enz. De bodem van de groeiplaatsen bestaat vooral uit zandige of venige substraten, maar niet uit leem (Van Landuyt et al., 2006). De soort kan verward worden met spits fonteinkruid. Er werd slechts één meetnetlocatie van plat fonteinkruid opgevolgd, een grindplas nabij Kessenich langs de Grensmaas. In de meetnetcyclus 2016-2018 werd de soort er ingeschat op minder dan 1 m², tijdens de tweede meetnetcyclus 2019-2021 werd ze er niet meer teruggevonden. Figuur 3.54: Floroncodes per vegetatievlek voor Plat fonteinkruid Figuur 3.55: Kaart met totale populatiegrootte van Plat fonteinkruid per locatie voor de periode 2016-2018 en 2019-2021. Als een soort niet werd waargenomen, geven we dit weer met een X. Figuur 3.56: Links: totale populatiegrootte van Plat fonteinkruid per locatie; rechts totaal geschatte populatiegrootte van Plat fonteinkruid voor Vlaanderen 3.3.15 Polei Figuur 3.57: Polei (foto: Roland De Jonghe) Polei is in Vlaanderen vooral bekend van een beperkt aantal plaatsen langs de Grensmaas. Vroeger werd de soort ook langs de Schelde en de Demer aangetroffen. Nu komt ze nog alleen nog voor in pioniersgraslandjes op de oevers en dijken van de Maas. Polei is een soort van zilverschoongraslanden. Ze komt dus voor met karakteristieke soorten van locaties met wisselende grondwaterstanden, begrazing en betreding. Andere typische planten op analoge plaatsen langs de Maas zijn onder meer akkerkers, engelse alant, ruige zegge, vijfvingerkruid, zilverschoon, aardbeiklaver en geknikte vossenstaart (Van Landuyt et al., 2006). Na 2006 werd de soort ook meer en meer verwilderd gevonden in meer antropogene terreinen waaronder een aantal parken (o.a. Domein van Bouchout in de Plantentuin Meise (Ronse, 2011), Pliniuspark in Tongeren (Van Landuyt et al., 2012)). Deze parken en andere antropogene groeiplaatsen werden niet meegenomen in het meetnet. Twee locaties langs de Grensmaas werden opgevolgd. Op de meetnetlocatie langs de Grensmaas nabij Heppeneert werd tijdens de meetnetcylus 2016-2018 slecht een populatie van 1-5 m² gevonden, tijdens de tweede meetnetcyclus 2019-2020 werd de soort niet meer teruggevonden. De populatie bij langs de Grensmaas bij Herbricht herbergt een grotere populatie. Tijdens de meetnetcyclus 2016-2018 werd de populatie er op 50-500 m² ingeschat en tijdens de meetnetcylus 2019-2021 op 228-2065 m². Figuur 3.58: Floroncodes per vegetatievlek voor Polei Figuur 3.59: Kaart met totale populatiegrootte van Polei per locatie voor de periode 2016-2018 en 2019-2021. Als een soort niet werd waargenomen, geven we dit weer met een X. Figuur 3.60: Links: totale populatiegrootte van Polei per locatie; rechts totaal geschatte populatiegrootte van Polei voor Vlaanderen 3.3.16 Purperorchis Figuur 3.61: Purperorchis (foto: Wouter Van Landuyt) Purperorchis wordt gevonden in struweelrijke kalkgraslanden en in bosranden en wegbermen op kalkhoudende bodems. In donkere bossen zijn de planten ijler en kleiner. Purperorchis is een soort die lokaal goed reageert op aangepast beheer (verhoogde lichtinval op de bosbodem, terugdringen van bodembedekkers), maar zal, gezien de specifieke standplaatsvereisten, steeds vrij zeldzaam blijven in Vlaanderen (Van Landuyt et al., 2006). Het zwaartepunt van het aantal groeiplaatsen van purperorchis in Vlaanderen is gelegen in de Voerstreek, maar ook in Haspengouw zijn er twee groeiplaatsen.  Tijdens de eerste meetnetcyclus 2016-2018 werd de totale Vlaamse populatie op 732-6365 exemplaren geschat, in de tweede meetnetcyclus 2019-2021 werd het aantal exemplaren op 5012-10314 exemplaren geschat. Het Veursbos herbergt de grootste populatie. Deze locatie bepaalt ook grotendeels de algemene trend over heel Vlaanderen. In het Veursbos werden 562-5535 exemplaren ingeschat tijdens de meetnetcyclus 2016-2018 en 5001-10000 exemplaren in tijdens de meetnetcyclus 2019-2021. De andere locaties hebben veel kleinere populaties. Figuur 3.62: Floroncodes per vegetatievlek voor Purperorchis Figuur 3.63: Kaart met totale populatiegrootte van Purperorchis per locatie voor de periode 2016-2018 en 2019-2021. Als een soort niet werd waargenomen, geven we dit weer met een X. Figuur 3.64: Links: totale populatiegrootte van Purperorchis per locatie; rechts totaal geschatte populatiegrootte van Purperorchis voor Vlaanderen 3.3.17 Ronde zegge Figuur 3.65: Ronde zegge (foto: Indra Jacobs) Ronde zegge is een grondwaterafhankelijke soort van matig productieve, natte, venige graslanden, trilvenen en sporadisch ook van mesotrofe elzenbroeken. De standplaats wordt gekenmerkt door licht mineraalrijk grondwater met een stabiel peil, dat iets onder of gelijk met het maaiveld staat. In de winter kan het waterpeil iets boven het maaiveld uitkomen (Van Landuyt et al., 2006). Ronde zegge werd op zeven meetnetlocaties opgevolgd. Tijdens de eerste meetnetcyclus 2016-2018 werd de Vlaamse populatie op 184-1125 m² geschat, tijdens de tweede meetnetcyclus nog op 82-666 m². De populatie in het natuurreservaat Het Torfbroek te Berg herbergt een belangrijk deel van de Vlaamse populatie en de populatie is er stabiel (schatting van 57-540 m² in de eerste periode, 61-560 m² in de tweede periode) Figuur 3.66: Floroncodes per vegetatievlek voor Ronde zegge Figuur 3.67: Kaart met totale populatiegrootte van Ronde zegge per locatie voor de periode 2016-2018 en 2019-2021. Als een soort niet werd waargenomen, geven we dit weer met een X. Figuur 3.68: Links: totale populatiegrootte van Ronde zegge per locatie; rechts totaal geschatte populatiegrootte van Ronde zegge voor Vlaanderen 3.3.18 Slank wollegras Figuur 3.69: Slank wollegras (foto: Johannes Jansen) Slank wollegras komt voor op voedselarm veen dat gevoed wordt door ijzerrijke en basenrijke kwel. Het is daardoor in Vlaanderen beperkt tot laaggelegen veengebieden in de Kempen die vanuit hoger gelegen kanalen die kalkrijk water aanvoeren uit de Maasvallei gevoed worden met basenrijke kwel. De soort is in Vlaanderen beperkt tot 2 gebieden: het natuurreservaat Buitengoor-Meergoor in Mol en Goorken in Arendonk (Van Landuyt et al., 2006). De grootste populatie bevindt zich in het natuurreservaat Buitengoor-Meergoor. Daar werd de populatie in de meetnetcyclus 2016-2018 geschat op 150-1500 m², maar in de meetnetcyclus 2019-2021 maar op 5-44 m² (waarvan geen meer in het deelgebied Meergoor terwijl daar in de eerste periode nog 50-500 m² ingeschat werd). Dit resultaat lijkt ons weinig betrouwbaar. In het Goorken werden er tijdens de eerste meetnetcyclus een populatie van amper 1-7 m² ingeschat en tijdens de meetnetcyclus 2019-2021 werden geen exemplaren meer waargenomen. Figuur 3.70: Floroncodes per vegetatievlek voor Slank wollegras Figuur 3.71: Kaart met totale populatiegrootte van Slank wollegras per locatie voor de periode 2016-2018 en 2019-2021. Als een soort niet werd waargenomen, geven we dit weer met een X. Figuur 3.72: Links: totale populatiegrootte van Slank wollegras per locatie; rechts totaal geschatte populatiegrootte van Slank wollegras voor Vlaanderen 3.3.19 Spits fonteinkruid Spits fonteinkruid groeit in neutrale tot licht alkalische, matig ionenrijke (matig voedselrijk), harde, zwak stromende of stilstaande wateren. De bodems zijn meestal modderig en organisch, zowel kleiig als zandig (maar niet lemig). Ondiepe drainagesloten, beken, poelen, turfgaten, (vis)vijvers en dergelijke zijn geschikte groeiplaatsen (Van Landuyt et al., 2006). Spits fonteinkruid wordt opgevolgd op zes meetnetlocaties. De schattingen van de totale populatie van spits fonteinkruid is sterk gedaald tussen de eerste meetnetcyclus 2016-2018 en de tweede in de periode 2019-2021. Tijdens de eerste meetnetcyclus werd de totale populatie op 72-409 m² geschat, tijdens de tweede cyclus nog op 5-27 m². Opvallend is dat deze trend op te merken is op alle meetnetlocaties behalve 1 locatie (Ter Laemen) waar de populatie stabiel blijft. Er zijn ook 4 locaties waar de soort niet meer werd gevonden tijdens de tweede meetnetcyclus waarvan bij de helft ervan de soort al niet meer gevonden werd tijdens de eerste meetnetcyclus. Figuur 3.73: Floroncodes per vegetatievlek voor Spits fonteinkruid Figuur 3.74: Kaart met totale populatiegrootte van Spits fonteinkruid per locatie voor de periode 2016-2018 en 2019-2021. Als een soort niet werd waargenomen, geven we dit weer met een X. Figuur 3.75: Links: totale populatiegrootte van Spits fonteinkruid per locatie; rechts totaal geschatte populatiegrootte van Spits fonteinkruid voor Vlaanderen 3.3.20 Stekende bies Figuur 3.76: Stekende bies (foto: Johannes Jansen) Slibrijke oevers van getijdenrivieren, brakwaterrietlanden aan de kust, en dergelijke meer vormen de groeiplaatsen van stekende bies (Van Landuyt et al., 2006). Stekende bies is momenteel bekend van drie locaties in Vlaanderen waarvan twee op opgespoten terreinen (de Hazop in Verrebroek  en het Noordelijk Eiland in Hingene) en één langs de oevers van de Zeeschelde (Schor van Weert). Stekende bies wordt in Vlaanderen op drie locaties opgevolgd. De schattingen van de Vlaamse populatie lijken min of meer stabiel (106-383 m² tijdens de meetnetcyclus 2016-2018 en 51-510 m² tijdens meetnetcyclus 2019-2021). Toch zijn er enkele bedenkingen te plaatsen. Op de locatie in de Hazop in Verrebroek lijkt de populatie van 99-347 m² te dalen naar 0-5m² terwijl op het Noordelijk Eiland in Hingene de populatie  juist van 5-25 m² stijgt naar 50-500 m². Voor een soort die zich voornamelijk met wortelstokken uitbreidt, lijkt ons dit toch vrij onwaarschijnlijk. Mogelijk heeft dit te maken met maaibeheer (Haazop) of graasbeheer (Noordelijk Eiland) waardoor de soort tijdelijk minder makkelijk of juist beter te inventariseren is. Dit blijkt ook uit de derde meetnetcyclus 2022-2023 (nog niet behandeld in dit rapport) waar de populatie op de Hazop zich volledig hersteld. Op de derde locatie langs de Zeeschelde op het Schor van Weert blijft de soort stabiel. Figuur 3.77: Floroncodes per vegetatievlek voor Stekende bies Figuur 3.78: Kaart met totale populatiegrootte van Stekende bies per locatie voor de periode 2016-2018 en 2019-2021. Als een soort niet werd waargenomen, geven we dit weer met een X. Figuur 3.79: Links: totale populatiegrootte van Stekende bies per locatie; rechts totaal geschatte populatiegrootte van Stekende bies voor Vlaanderen 3.3.21 Veenmosorchis Figuur 3.80: Veenmosorchis (foto: Rutger Barandse) Veenmosorchis is een bijzonder kieskeurige soort, gebonden aan vochtige slenken in venige heidegebieden, vennen en trilvenen. Soorten die dikwijls in de buurt gevonden worden zijn witte en bruine snavelbies, zonnedauwsoorten en soms andere grote zeldzaamheden zoals ronde en tweehuizige zegge (Van Landuyt et al., 2006). De enige locatie waar de soort nog waargenomen is in Vlaanderen sinds 2000 bevindt zich in het Buitengoor te Mol. Ook in Wallonië is er slechts één groeiplaats van de soort sinds 2000 (https://waarnemingen.be). Ook in Nederland is de soort sterk achteruitgegaan (https://www.verspreidingsatlas.nl/0597#). Tijdens de meetcyclus 2016-2018 werd de populatie op 8-27 exemplaren geschat en in de meetcyclus 2019-2021 op 15-56 exemplaren. De gemiddelde schatting is wel verviervoudigd maar de marges van de schattingen overlappen echter nog steeds. Bovendien is het een moeilijk telbare soort: de soort is zeer klein en bevinden zicht vaak op moeilijk begaanbaar terrein. Hierdoor is er dus een grotere onzekerheid op de getelde aantallen. In ieder geval blijft dit een zeer zeldzame en uiterst bedreigde soort. Figuur 3.81: Floroncodes per vegetatievlek voor Veenmosorchis Figuur 3.82: Kaart met totale populatiegrootte van Veenmosorchis per locatie voor de periode 2016-2018 en 2019-2021. Als een soort niet werd waargenomen, geven we dit weer met een X. Figuur 3.83: Links: totale populatiegrootte van Veenmosorchis per locatie; rechts totaal geschatte populatiegrootte van Veenmosorchis voor Vlaanderen 3.3.22 Weegbreefonteinkruid Figuur 3.84: Weegbreefonteinkruid (foto: Robin Vermylen) Weegbreefonteinkruid groeit in kalkrijke, ondiepe, zeer heldere, voedselarme, zeer fosfaat- en ammoniumarme, stilstaande tot vrij snelstromende wateren. Ze is zowel op zand als op leem te vinden. Weegbreefonteinkruid verdraagt enige vorm van beschaduwing en kan daarom lang overleven in met riet dichtgroeiende moerassen. De soort kan ook tijdelijke droogteperiodes doorstaan. Ze groeit in kwelplassen in de duinen en in bronzones, in sloten en beken in kalkmoerassen in het binnenland (Van Landuyt et al., 2006). Weegbreefonteinkruid werd opgevolgd op 12 meetnetlocaties. De totale Vlaamse populatie van weegbreefonteinkruid is tijdens de twee meetnetcycli nauwelijks gewijzigd. In de eerste meetnetcyclus 2016-2018 werd de totale populatie op 610-5438 m², tijdens de tweede meetnetcyclus op 544-5147 m². Op één deellocatie werd de soort niet meer gevonden tijdens beide meetnetcycli, op een andere is ze niet meer teruggevonden in de meetnetcyclus 2019-2021. Figuur 3.85: Floroncodes per vegetatievlek voor Weegbreefonteinkruid Figuur 3.86: Kaart met totale populatiegrootte van Weegbreefonteinkruid per locatie voor de periode 2016-2018 en 2019-2021. Als een soort niet werd waargenomen, geven we dit weer met een X. Figuur 3.87: Links: totale populatiegrootte van Weegbreefonteinkruid per locatie; rechts totaal geschatte populatiegrootte van Weegbreefonteinkruid voor Vlaanderen 3.3.23 Welriekende nachtorchis Figuur 3.88: Welriekende nachtorchis (foto: Johan Steuperaert) Welriekende nachtorchis is een soort van zonnige tot half beschaduwde plaatsen op vochtige tot vrij natte, voedselarme, niet bemeste, zwak zure tot kalkhoudende bodem. Welriekende nachtorchis groeit op wat zuurdere grond dan bergnachtorchis en is te vinden in heischraal grasland, kalkgraslanden, open plaatsen in bossen en bosranden, struwelen en moerassen. Voornaamste vindplaatsen lagen in de Kempen, in het noorden van Haspengouw en in de Voerstreek (Van Landuyt et al., 2006). De populatie in West-Vlaanderen (Gulke Putten, Wingene) is ondertussen uitgestorven (med. Chrsitine Verschueren). Welriekende nachtorchis werd opgemeten op 13 meetnetlocaties. De totale Vlaamse geschatte populatie steeg van 1652-5853 exemplaren tijdens de meetnetcyclus 2016-2018 naar 978-7589 exemplaren in 2019-2021.De grootste stijging in aantal geschatte exemplaren vond plaats in het natuurreservaat het Kijkverdriet waar de populatie steeg van  2-5 exemplaren tot 241-1588 exemplaren. Op één locatie (Alsbos) werd welriekende nachtorchis niet meer teruggevonden tijdens beide meetnetcycli. Ook op één deellocatie van het Turnhouts Vennengebied is de soort niet meer gevonden tijdens de meetnetcyclus 2019-2021. Figuur 3.89: Floroncodes per vegetatievlek voor Welriekende nachtorchis Figuur 3.90: Kaart met totale populatiegrootte van Welriekende nachtorchis per locatie voor de periode 2016-2018 en 2019-2021. Als een soort niet werd waargenomen, geven we dit weer met een X. Figuur 3.91: Links: totale populatiegrootte van Welriekende nachtorchis per locatie; rechts totaal geschatte populatiegrootte van Welriekende nachtorchis voor Vlaanderen 3.3.24 Witte waterranonkel Figuur 3.92: Witte waterranonkel (foto: Peter Van Der Schoot) Witte waterranonkel is een soort van zuur, zeer zacht water. Het is duidelijk een soort van voedselarm tot matig voedselrijk, niet verontreinigd, helder water. De groeiplaatsen liggen in stilstaand water, maar ook in droogvallende oeverzones op venig zand: vennen, sloten, poelen, plassen en veenmoerassen (Van Landuyt et al., 2006). Witte waterranonkel werd tijdens de eerste twee meetnetcycli op 45 locaties opgevolgd. Tijdens de meetnetcyclus 2016-2018 werd de totale Vlaamse populatie op 2105-19428 m² geschat, in de daaropvolgende meetnetcyclus schatte men de totale populatie op 2799-25728 m². Tijdens de eerste meetnetcyclus werd de soort niet waargenomen op 9 locaties, tijdens de tweede meetnetcyclus op 10 locaties. Op 3 locaties werd witte waterranonkel tijdens geen van beide meetnetcycli waargenomen. Figuur 3.93: Floroncodes per vegetatievlek voor Witte waterranonkel Figuur 3.94: Kaart met totale populatiegrootte van Witte waterranonkel per locatie voor de periode 2016-2018 en 2019-2021. Als een soort niet werd waargenomen, geven we dit weer met een X. Figuur 3.95: Links: totale populatiegrootte van Witte waterranonkel per locatie; rechts totaal geschatte populatiegrootte van Witte waterranonkel voor Vlaanderen Referenties Criado M.G., Väre H., Nieto A., Elias R.B., Dyer R., Ivanenko Y., Ivanova D., Landsown R., Molina J.A., Rouhan G., Rumsey F., Troia A., Vbra J. &amp; Cristenhusz M.J.M. (2017). European Red List of Lycopods and Ferns. IUCN, Brussels. https://doi.org/https://doi.org/10.2305/IUCN.CH.2017.ERL.1.en. Onkelinx T. (2023). effectclass: Classification and visualisation of effects. https://effectclass.netlify.com. Provoost S., Van Gompel W., Vercruysse W., Packet J. &amp; Denys L. (2015). Permanente Inventarisatie van de Natuurreservaten aan de Kust, PINK II. Eindrapport periode 2012-2014. Rapporten van het Instituut voor Natuur- en Bosonderzoek 2015 (8890955). Instituut voor Natuur- en Bosonderzoek, Brussel. Ronse A. (2011). ’Botanic garden escapes’ from the living collections at the Botanic Garden. In: Hoste I. (ed.). The spontaneous flora of the National Botanic Garden of Belgium (Domein van Bouchout, Meise), Scripta Botanica Belgica, Vol. 47. National Botanic Garden of Belgium, Meise, p. 89–111. Van Landuyt W., Hoste I., Vanhecke L., Van den Bremt P., Vercruysse E. &amp; De Beer D. (2006). Atlas van de Flora van Vlaanderen en het Brussels Gewest. Instituut voor natuur- en bosonderzoek, Nationale Plantentuin van België &amp; Flo.Wer, Brussel. Van Landuyt W., Vanhecke L. &amp; Brosens D. (2012). Florabank1: a grid-based database on vascular plant distribution in the northern part of Belgium (Flanders and the Brussels Capital region). PhytoKeys 12: 59–67. https://doi.org/10.3897/phytokeys.12.2849. Van Rompaey E. &amp; Delvosalle L. (1972). Atlas van de Belgische en Luxemburgse Flora, Pteridofyten en Spermatofyten. Nationale Plantentuin van België, Meise. Verloove F., Van Rossum F., Devriese H., Matysiak J.-P., Ronse A., Van de Beek A. &amp; Zwaenepoel A. (2023). Flora van België, het Groothertogdom Luxemburg, Noord-Frankrijk en de aangrenzende gebieden (Pteridofyten en Spermatofyten). Plantentuin Meise, Meise, België. "],["referenties.html", "Referenties", " Referenties Adriaens D., Westra T., Onkelinx T., Louette G., Bauwens D., Waterinckx M. &amp; Quataert P. (2011). Monitoring Natura 2000-soorten Fase I: Prioritering van de informatiebehoefte. Rapporten van het Instituut voor Natuur- en Bosonderzoek, Nr. INBO.R.2011.27. Instituut voor Natuur- en Bosonderzoek (INBO), België. Criado M.G., Väre H., Nieto A., Elias R.B., Dyer R., Ivanenko Y., Ivanova D., Landsown R., Molina J.A., Rouhan G., Rumsey F., Troia A., Vbra J. &amp; Cristenhusz M.J.M. (2017). European Red List of Lycopods and Ferns. IUCN, Brussels. https://doi.org/https://doi.org/10.2305/IUCN.CH.2017.ERL.1.en. De Knijf G., Westra T., Onkelinx T., Quataert P. &amp; Pollet M. (2014). Monitoring Natura 2000-soorten en overige soorten prioritair voor het Vlaams beleid. Blauwdrukken soortenmonitoring in Vlaanderen. Rapporten van het Instituut voor Natuur- en Bosonderzoek, Nr. 2319355. Instituut voor Natuur- en Bosonderzoek, België. Onkelinx T. (2023). effectclass: Classification and visualisation of effects. https://effectclass.netlify.com. Piesschaert F., Landuyt W.V., Brosens D., Westra T., Desmet P., Ledegen H., Steeman R. &amp; Pollet M. (2022b). Meetnetten.be - Occupancy estimates of priority vascular plants species in Flanders, Belgium. https://doi.org/10.15468/3775j6. Piesschaert F., Landuyt W.V., Brosens D., Westra T., Desmet P., Ledegen H., Steeman R. &amp; Pollet M. (2022a). Meetnetten.be - Population counts of priority vascular plants species in Flanders, Belgium. https://doi.org/10.15468/u92anx. Provoost S., Van Gompel W., Vercruysse W., Packet J. &amp; Denys L. (2015). Permanente Inventarisatie van de Natuurreservaten aan de Kust, PINK II. Eindrapport periode 2012-2014. Rapporten van het Instituut voor Natuur- en Bosonderzoek 2015 (8890955). Instituut voor Natuur- en Bosonderzoek, Brussel. R Core Team (2019). R: A Language and Environment for Statistical Computing. R Foundation for Statistical Computing, Vienna, Austria. https://www.R-project.org/. Ronse A. (2011). ’Botanic garden escapes’ from the living collections at the Botanic Garden. In: Hoste I. (ed.). The spontaneous flora of the National Botanic Garden of Belgium (Domein van Bouchout, Meise), Scripta Botanica Belgica, Vol. 47. National Botanic Garden of Belgium, Meise, p. 89–111. Van Landuyt W., Hoste I., Vanhecke L., Van den Bremt P., Vercruysse E. &amp; De Beer D. (2006). Atlas van de Flora van Vlaanderen en het Brussels Gewest. Instituut voor natuur- en bosonderzoek, Nationale Plantentuin van België &amp; Flo.Wer, Brussel. Van Landuyt W., Provoost S., Packet J., Maes D., De Bruyn L., De Knijf G., Onkelinx T., Piesschaert F., Pollet M., Van Calster H., Westra T. &amp; Quataert P. (2015). Monitoringsprotocol vaatplanten. Rapporten van het Instituut voor Natuur- en Bosonderzoek, Nr. 10039812. Instituut voor Natuur- en Bosonderzoek, België. Van Landuyt W. &amp; T’Jollyn F. (2022). Monitoring van kruipend moerasscherm (Helosciadium repens) in Vlaanderen: Resultaten uit de periode 2008-2020. Rapporten van het Instituut voor Natuur- en Bosonderzoek, Nr. 11. Instituut voor Natuur- en Bosonderzoek, België. https://doi.org/10.21436/inbor.55010824. Van Landuyt W., Vanhecke L. &amp; Brosens D. (2012). Florabank1: a grid-based database on vascular plant distribution in the northern part of Belgium (Flanders and the Brussels Capital region). PhytoKeys 12: 59–67. https://doi.org/10.3897/phytokeys.12.2849. Van Landuyt W. &amp; Westra T. (2019). Monitoringsprotocol vaatplanten en mossen: Versie 2.0. Rapporten van het Instituut voor Natuur- en Bosonderzoek, Nr. 47. Instituut voor Natuur- en Bosonderzoek, België. https://doi.org/10.21436/inbor.17097948. Van Rompaey E. &amp; Delvosalle L. (1972). Atlas van de Belgische en Luxemburgse Flora, Pteridofyten en Spermatofyten. Nationale Plantentuin van België, Meise. Verloove F., Van Rossum F., Devriese H., Matysiak J.-P., Ronse A., Van de Beek A. &amp; Zwaenepoel A. (2023). Flora van België, het Groothertogdom Luxemburg, Noord-Frankrijk en de aangrenzende gebieden (Pteridofyten en Spermatofyten). Plantentuin Meise, Meise, België. Westra T., De Knijf G. &amp; Pollet M. (2014). Inleiding tot de blauwdrukken. In: De Knijf G., Westra T., Onkelinx T., Quataert P. &amp; Pollet M. (eds.). Monitoring Natura 2000-soorten en overige soorten prioritair voor het Vlaams beleid, Rapporten van het Instituut voor Natuur- en Bosonderzoek, Nr. 2319355. Instituut voor Natuur- en Bosonderzoek, België, p. 10–24. Westra T., Piesschaert F., Onkelinx T. &amp; Ledegen H. (2019). Voortgangsrapport soortenmeetnetten: Stand van zaken na drie jaar monitoring. Rapporten van het Instituut voor Natuur- en Bosonderzoek, Nr. 57. Instituut voor Natuur- en Bosonderzoek, België. https://doi.org/10.21436/inbor.17506104. "],["A-bijlage1.html", "A Bijlage: populatiegrootte per meetnetlocatie", " A Bijlage: populatiegrootte per meetnetlocatie "],["B-bijlage2.html", "B Bijlage: reproduceerbaarheid van de analyse", " B Bijlage: reproduceerbaarheid van de analyse De analyses in dit rapport zijn uitgevoerd via R (R Core Team, 2019). De R-code is onder versiebeheer geplaatst in de Github repository soortenmeetnetten-plants. De repository bevat 3 R-scripts met voorbereidende stappen: Het script import_ruwe_data.Rmd bevat de queries om de meetnetten.be databank te bevragen. De opgevraagde data wordt weggeschreven in de datalagen aantallen_ruw, locaties, tracks van het geopackage plantenmeetnetten.gpkg. In het script selectie_analyseset.Rmd gebeurt een datacontrole en wordt de analyseset geselecteerd. Het resultaat wordt in de datalaag analyseset toegevoegd aan het geopackage plantenmeetnetten.gpkg. In het script selectie_analyseset.Rmd gebeurt een datacontrole en wordt de analyseset geselecteerd. Het resultaat wordt in de datalaag analyseset toegevoegd aan het geopackage plantenmeetnetten.gpkg. In het script combineer_bezoeken.Rmd combineren we verschillende tellingen die binnen eenzelfde jaar voor eenzelfde locatie zijn uitgevoerd. Het resultaat is de datalaag ‘analyseset_preprocessed’ die opnieuw wordt toegevoegd aan plantenmeetnetten.gpkg. Deze datalaag wordt gebruikt als input voor dit rapport. De repository bevat ook de R-scripts voor het eigenlijke resultatenrapport. Deze scripts bevinden zicht in deze folder. De geopackage plantenmeetnetten.gpkg wordt niet open beschikbaar gemaakt omdat het gevoelige informatie bevat over bedreigde soorten. Het bestand wordt wel bewaard in deze google drive folder die enkel intern binnen het INBO raadpleegbaar is. Referenties R Core Team (2019). R: A Language and Environment for Statistical Computing. R Foundation for Statistical Computing, Vienna, Austria. https://www.R-project.org/. "],["404.html", "Page not found", " Page not found The page you requested cannot be found (perhaps it was moved or renamed). You may want to try searching to find the page's new location, or use the table of contents to find the page you are looking for. "]]
